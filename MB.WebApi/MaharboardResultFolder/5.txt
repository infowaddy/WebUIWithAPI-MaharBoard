ပုတိဖွား၏ မူလအနက်သဘောမှာ ငြိုငြင်မှု၊ ဖုံးကွယ်မှု၊ တစ်ယူသန်မှု၊ ကိလေသာ တဏှာရာဂ ထူပြောမှု ဖြစ်သည်။
ပုတိဖွားများအတွက် မဟာဘုတ်အဟောမှာ မိဘများ ခက်ခဲစွာ မွေးဖွားလာရတတ်သည်။ နှမြောတွန့်တိုတတ်သည်စိတ် ရှိသည်ဟု အထင်ခံရတတ်သည်။ တစ်ခါတစ်ရံ ဘာမှ တန်ဖိုးမရှိသော ကိစ္စများတွင် ကပ်သတ်နေတတ်ပြီး တန်ဖိုးကြီးသော ကိစ္စများကို ဆုံးရှုံးခံရဲသော သတ္တိထူးရှိသူဖြစ်သည်။ အမြဲတမ်း အငြိမ်မနေဘဲ သွားလာလှုပ်ရှား နေထိုင်တတ်သောစိတ် ရှိသည်။ အနေအထိုင် ဝတ်စားဆင်ယင်မှု ပိယိသေသပ်သူ ဖြစ်သည်။ ကိလေသာစိတ် အလွန်ထူပြောသူ ဖြစ်သည်။ အထင်အမြင် လွဲမှားမှု မကြာခဏ ခံရတတ်သူလည်း ဖြစ်သည်။
