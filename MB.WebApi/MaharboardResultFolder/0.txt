ဘင်္ဂဖွား၏ မူလအနက်သဘောမှာ အပျက်၊ မတည်ငြိမ်၊ လှုပ်ရှား၊ ပြောင်းလဲနေမှု၊ ရဟတ်ပမာ လည်ပတ်နေမှု၊ ဖြစ်မှု၊ ပျက်မှု၊ မြန်ဆန်နေမှု ဖြစ်သည်။
ဘင်္ဂဖွားများအတွက် မဟာဘုတ်အဟောမှာ ငယ်ရွယ်စဥ် မကြာခဏ ချူချာမှု ကြုံတတ်၏။ အခက်အခဲများစွာဖြင့် ဘဝကို ရုန်းကန်လှုပ်ရှားနေရတတ်၏။ အပျက်အစီး ပေါများ၍ ဘေးရန်ဥပါဒ်များစွာဖြင့် လုပ်ကိုင်ရတတ်၏။ အသုံးအဖြုန်းကြီး၍ အငြိမ်နေလိုစိတ်မရှိဘဲ အမြဲတမ်း လှုပ်ရှားမှု များပြား၏။ အပြောင်းအရွှေ့ အပြောင်းအလဲ များတတ်၏။ စိတ် အပြောင်းအလဲ မြန်ဆန်သူ ဖြစ်၏။
