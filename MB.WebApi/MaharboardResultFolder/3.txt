သိုက်ဖွား၏ မူလအနက်သဘောမှာ ဘာသာရေး၊ မြင့်မြတ်ခြင်း၊ ရှေးဟောင်း ပစ္စည်းများ ထားသိုရာ၊ ပုဂ္ဂိုလ်ပိုင်းဆိုင်ရာ အစောင့်အရှောက်၊ အကျဥ်းအကြပ် ကြုံနေခြင်း၊ ကြိုတင် ပူပန်နေရခြင်း၊ စေ့စပ်လွန်ကဲခြင်း၊ လွဲမှားစွာ လုပ်ဆောင်တတ်ခြင်း။
သိုက်ဖွားများအတွက် မဟာဘုတ်အဟောမှာ ငယ်ရွယ်စဥ် ဘဝကို အကျဥ်းအကြပ်များစွာ၊ အခက်အခဲများစွာဖြင့် ရုန်းကန်ရတတ်၏။ နက်နဲသော အသိဉာဏ် အသိထူးရှိသူများ ဖြစ်၏။ စိုးရိမ်စိတ် လွန်ကဲပြီး ကြိုတင်ပူပန်စိတ်များသူဖြစ်၏။ ဘာသာရေး၊ သာသနာရေး အလုပ်များ ပြုလုပ်ရတတ်၏။ သည်းခံစိတ် ကြီးမားပြီး အကြင်နာတရား၊ ဂရုဏာတရား ပွားများတတ်သူ ဖြစ်၏။ လျှိုဝှက်သော အကြံအစည်များ ထားတတ်၏။ တစ်ခါတစ်ရံ စေ့စပ်သေချာစွာဖြင့် အလွဲလွဲအမှားမှားပြုလုပ်တတ်သူ ဖြစ်၏။ ဘဝကို အကျဥ်းအကြပ် အခက်အခဲများ ကြုံတွေ့ပြီးမှသာ အောင်မြင်စေတတ်၏။