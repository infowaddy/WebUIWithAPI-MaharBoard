ရာဇဖွား၏ မူလအနက်သဘောမှာ ဘုရင်၊ ဧကရာဇ်၊ သြဇာရှိခြင်း၊ ပရိယာယ် မာယာများခြင်း၊ လိမ်လည်လှည့်ဖျား ရှုပ်ထွေး ဆက်ဆံနေရခြင်း ဖြစ်သည်။
ရာဇဖွားများအတွက် မဟာဘုတ်အဟောမှာ မည်သည့် အလုပ်ကို မဆို ထက်မြက်ထူးချွန်စွာ ဆောင်ရွက်တတ်သူဖြစ်၏။ စစ်ဖက်၊ စစ်မှုနှင့် တိုက်ခိုက်ရေးအလုပ်များ အပြိုင်အဆိုင်ဖြင့် လုပ်ရသော လုပ်ငန်းများကို ဝါသနာပါသူ ဖြစ်တတ်၏။ ငွေ အသုံးအဖြုန်းကြီး၍ လက်ဖွာသူဖြစ်၏။ ဘဝတွင် လိမ်လည်ရှုပ်ထွေးနေရသော ဘဝမျိုးတွင် ကျင်လည်ဖြတ်သန်းလာရတတ်၏။ လူအများပေါ် သြဇာရှိသော အလုပ်များ လုပ်ကိုင်ရတတ်၏။ ပွင့်လင်းမှု မရှိခြင်းနှင့် ဟန်ဆောင်ဖုံးကွယ်မှု များပြားသူ ဖြစ်၏။ အမျိုးသားများ အိမ်ထောင်ရေး အညံ့ကြုံရတတ်၏။

